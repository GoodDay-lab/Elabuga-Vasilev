<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head/>
  <body>
    <div style="text-align: justify" class="section1"><h1 id="mh_toc_192">Кәрвансарай
</h1><p class="b">– Тышкы шәһәрдәге атаклы кәрвансарай<a href="contentnotes0.html#n_19" id="back_n_19"><sup>[19]</sup></a> менә шушы инде! – дип, Теләй абзый гаять зур кирпеч бинага ишарә ясады. – Кече Чирмешән елгасының борынгы исемен йөртә ул кәрвансарай, «Дәү Шир» диләр аны.</p>
<p class="b">Без кызыксынып киттек. Теләй абзыйның тәртип белән сөйләвен көтмичә, аңа бер-бер артлы сорауларыбызны яудыра башладык.</p>
<p class="b">– Бу кәрвансарайда кемнәр яши?</p>
<p class="b">– Ерак илләрдән килгән сәүдәгәрләр урнашкан биредә. Алар яши торган мосафирханә<a href="contentnotes0.html#n_20" id="back_n_20"><sup>[20]</sup></a> биек койма белән әйләндереп алынган.</p>
<p class="b">– Алар үз өйләрендәге кебек яшиләрме?</p>
<p class="b">– Әйе. Һәрберсенә аерым бүлмә бирелгән. Аш-су әзерләү бүлмәсе дә бар. Мунчасы бер дигән! Аның миче ишегалды ягыннан ягыла. Кайнар һава агымы идән астындагы торбалар буйлап уза. Кыскасы, бөтен уңайлыклар тудырылган.</p>
<p class="b">– Алар монда озак торалармы?</p>
<p class="b">– Алып килгән сәүдә малының кайчан сатылып бетүенә карап.</p>
<p class="b">– Алар нәрсә саталар соң?</p>
<p class="b">– Кыйммәтле тукымалар, затлы келәмнәр, керәч<a href="contentnotes0.html#n_21" id="back_n_21"><sup>[21]</sup></a> чынаяклар… Алар сата торган әйберләрне санап чыгу мөмкин түгел. Барып күрергә кирәк, – диде Теләй абзый.</p>
<p class="b">Ак кашканы махсус урынга туктатып бәйләп куйганнан соң, безне үзе белән кәрвансарай алдындагы зур базарга әйдәде.<br/><br/></p>
<div class="wrap_pict"><div style="text-align: center;"><img src="i_005.jpg" alt=""/></div><p class="b">Болгар базары. XIII гасыр. Картина фрагменты.</p>
<p class="b">Рөстәм Хуҗин рәсеме<br/><br/></p>
</div><br/><p class="b">Базар киң мәйданны биләп алган. Анда халык бик күп. Төрле-төрле тавышлардан базар умарта күче кебек гүләп тора. Без Теләй абзыйга тагылып барабыз. Әнә бер урында ефәк тукыма саталар. Айсылу белән икебезнең дә күзләр шул якта. Кулына аршын<a href="contentnotes0.html#n_22" id="back_n_22"><sup>[22]</sup></a> тоткан гарәп сәүдәгәре:</p>
<p class="b">– Зираг, зираг, – дип кабатлый.</p>
<p class="b">Теләй абзый безгә аның бу сүзен «тукыма үлчәү берәмлеге» дип төшендереп бирде.</p>
<p class="b">Этелә-төртелә атлый торгач, тактадан корылган кибет сыман бер урынга барып чыктык.</p>
<p class="b">– Монда сугышта дошманнан саклану кораллары сатыла, – диде Теләй абзый, малайларга дәшеп.</p>
<p class="b">Барыбыз да, кызыксынып, хәрби кирәк-яраклар карарга керештек. Әнә теге вак боҗралардан эшләнгән күлмәк «көбә» дип атала икән. Аның янәшәсендә күкрәк һәм арка япкычлардан торган күлмәкләр дә бар. Алары ян-якларыннан һәм җилкәләрдән каптырылып куела, ди.</p><div style="page-break-after: always"/><span id="litres_trial_promo"/>
<h1 id="mh_toc_221">Конец ознакомительного фрагмента.</h1>
<p class="b">Текст предоставлен ООО «ЛитРес».</p>
<p class="b">Прочитайте эту книгу целиком, <a href="https://www.litres.ru/pages/biblio_book/?art=67253804">купив полную легальную версию</a> на ЛитРес.</p>
<p class="b">Безопасно оплатить книгу можно банковской картой Visa, MasterCard, Maestro, со счета мобильного телефона, с платежного терминала, в салоне МТС или Связной, через PayPal, WebMoney, Яндекс.Деньги, QIWI Кошелек, бонусными картами или другим удобным Вам способом.</p>
<div style="page-break-after: always"/></div>
  </body>
</html>
